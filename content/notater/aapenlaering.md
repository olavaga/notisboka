---
title: "Åpen læring"
date: 2020-08-29
description: "Hvorfor jeg startet denne bloggen"
keywords: ["åpen læring", "pedagogikk", "universitetet i oslo"]
draft: false
tags: ["studier"]
math: false
toc: false
---

### Hjemmekontorets underfundigheter 

Torsdag startet som mange andre dager. Frokost på kjøkkenet, etterfulgt av digital forelesning på kjøkkenet og deretter videre studier på kjøkkenet. {{< emoji ":mask:" >}}

Misforstå meg rett. Jeg liker kjøkkenet mitt. Og er heldig som har et studie å gå til. Problemet er at for å lære, hele poenget med studiene, trenger jeg å anvende det jeg lærer.

Vanligvis ville det skjedd på én av to måter: {{< emoji ":school:" >}}
- Jeg skriver kode som løser et problem foreleseren har gitt oss
- Jeg diskuterer kode med andre medstudenter

Problemet med kjøkkenet, er at det mangler medstudenter. [^1] Heldigvis [åpner nå universitetet](https://www.uio.no/om/aktuelt/aktuelle-saker/2020/studiestart-host-2020.html) delvis inntil videre. {{< emoji ":tada:" >}}{{< emoji ":tada:" >}}

### Åpen læring
For en tid tilbake ramlet jeg over en blogger som drev med noe hun kalte åpen læring. Altså at hun delte notater, kodesnutter og så videre på nett. Både for å kunne få feedback fra andre, og for ha et sted å anvende det hun lærte.[^2]

Åpen læring, som [alt annet godt](https://en.wikipedia.org/wiki/Boney_M.) her i verden, stammer fra 70-tallet. I følge denne uverifiserte [wikipedia](https://en.wikipedia.org/wiki/Open_learning)-artikkelen, handler det om elevens behovs slik eleven selv oppfatter det. Det høres jo flott ut.

### Blogging
For min del, er det viktig å delta aktivt og dele kunnskap.{{< emoji ":raising_hand:" >}} Og dermed bli tvunget til å sette egne ord på ting. Med delvis stengte klasserom, trenger jeg en annen kanal. Og siden piczo har lagt ned, har jeg måttet se etter plattformer andre steder.

Inntil videre kjenner jeg bare til to bloggere: [mamma](https://tonetrinn.wordpress.com/) og [papa](https://hacky.software/).[^3] De har valgt to ulike løsninger for å opprette en blogg. Wordpress og Hugo. Etter å ha blitt utsatt for wordpress tidligere, bestemte jeg meg for å gå for sistnevnte. Mer om det i et senere blogginnlegg.

Tldr: jeg har bestemt meg for å blogge. Mest for min egen del. Av og til er det kanskje nyttig for andre også. Vi får se.

Alt godt.

Olav

[^1]: Stort sett. Av og til har jeg funnet disse på andre kjøkken.
[^2]: Dessverre har jeg ikke klart å finne igjen denne bloggeren. {{< emoji ":facepalm:" >}} Ellers skulle jeg ha linket her. Det kommer en ny post dersom jeg, eller noen andre finner bloggen. 
[^3]: Må ikke forveksles med pappa, vi kaller han papa fordi Nikolas er et veldig populært navn.
